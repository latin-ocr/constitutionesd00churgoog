cousrrrurrouus. 55

144. Quae quum dotes inveniantur praecipue in cantu
Gregoriano, necnon in classica poliphonia, volumus ut illi
in Nostris ecclesiis magis magisque adhibeantur et in sacris
solemnibus praeferantur; musica vero hodierna aequo iere
jure permittitur, dummodo tamen, nec inse, nec in forma qua
a cantoribus proponitur, theatralis sit vel prolana, et omnino
vitentur permutatio et repetitio verborum. (Syn. V., 108;
Can. 1264.)

145. Ut fideles, more majorum, Sacrae Liturgiae sint
rursus participes, valde optandum est ut ipse populus Divina
Officia cantare doceatur; proinde mandamus ut in scholis paroe-
cialibus Cantus Gregorianus locum inter praecepta habeat,
utque pueri Ordinarium Missae praecipuosque hymnos liturgi-
cos latine addiscant et ita exerceantur ut, in ecclesiis saltem
majoribus, chori puerorum, qui in officiis liturgicis decantare

valeant, habeantur et restaurentur. (Syn. V., 109.)

146. Processiones sacrae publicae extra ambitum ecclesiae

sine Nostro permissu expresso omnino prohibentur. (Can.
1291, 1293.)

147. Prorsus abstineant omnes sacerdotes a novis devo·
tionibus, litaniis sacris imaginibus et similibus omnibus
instituendis sine Nostro speciali permissu, vel pro casu, auctori-
tate Sanctae Sedis mediante Nostra supplicatione obtenta.
Solemnis imaginum benedictio ne fiat sine Nostra delegatione.

Caveant parochi speciatim ne abusos tales in suis ecclesiis
permittant. (Can. 1259, 1279, 1285,1286.)

148. Haud licitum est fidelibus quovis modo active assistere
seu partem habere in sacris acatholicorum. Tolerari potest
praesentia passiva seu mere materialis, civilis officii vel honoris

 

